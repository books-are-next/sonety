<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Poznámka překladatele">
    <meta name="apple-mobile-web-app-capable" content="yes">
    <title>Poznámka překladatele</title>
    <link rel="stylesheet" href="./style/style.min.css" media="screen" integrity="sha256-RAdbY47sdivadzciK5m77DURyKMNwGolDh5LFNUpk+I=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./sonety_158.html">
    <link rel="next" href="./sonety_160.html">
    <meta name="nb-order" content="159">
    <link rel="self" href="sonety_159.html">
    <meta name="nb-identifier" content="shakespeare-sonety-d9d225f">
    <meta name="nb-role" content="chapter">
  </head>
  <body class="content-poetry nb-role-chapter nb-custom-style" data-nb-words="1458" data-nb-chars="9534">
    <nav role="doc-toc">
      <ul class="plain section"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sonety_158.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="21"><span class="idea" data-nb-ref-number="1" id="idea1" data-nb-words="2" data-nb-chars="21">Poznámka překladatele</span></h1>
        <p class="chunk" data-nb-ref-number="2" data-nb-words="81" data-nb-chars="518"><span class="idea" data-nb-ref-number="2" id="idea2" data-nb-words="81" data-nb-chars="518">Shakespearovy Sonety, které by&nbsp;už&nbsp;samy o&nbsp;sobě stačily zajistit svému tvůrci světové uznání, nemají u&nbsp;nás bohužel tradici tak živou a&nbsp;plodnou jako ostatní dílo velkého Stratforďana. Přesto však je&nbsp;tato tradice větší, než jsme se&nbsp;dosud domnívali, jak o&nbsp;tom svědčí nedávný nález překladů Jaroslava Vrchlického, i&nbsp;když ke&nbsp;škodě Shakespearovy i&nbsp;naší poezie Vrchlického verze Sonetů není úplná. A&nbsp;tak zůstává jediným úplným převodem Sonetů do&nbsp;češtiny stále ještě překlad, který vydal roku 1923 na&nbsp;Kladně Antonín Klášterský.<a href="./resources/undefined">1</a></span></p>
        <p class="chunk" data-nb-ref-number="3" data-nb-words="56" data-nb-chars="376"><span class="idea" data-nb-ref-number="3" id="idea3" data-nb-words="56" data-nb-chars="376">Ostatní překladatelé Sonetů, v&nbsp;jejichž řadách najdeme i&nbsp;tak významné shakespearovské tlumočníky jako J.&nbsp;V.&nbsp;Sládka a&nbsp;Ot.&nbsp;Fischera, se&nbsp;spokojili s&nbsp;převodem několika ukázek nebo také jen jednotlivých sonetů; většina těchto překladů byla porůznu otištěna, některé však&nbsp;– jako připomenutý soubor Vrchlického&nbsp;– zůstaly v&nbsp;rukopisech. V&nbsp;rukopisu jsou dosud také překlady E.&nbsp;A.&nbsp;Saudka.</span></p>
        <p class="chunk" data-nb-ref-number="4" data-nb-words="48" data-nb-chars="325"><span class="idea" data-nb-ref-number="4" id="idea4" data-nb-words="48" data-nb-chars="325">První překlady tohoto souborného vydání vznikaly před desíti dvanácti lety jako osobní potřeba vyrovnat se&nbsp;s&nbsp;lyrickým dílem velkého alžbětince a&nbsp;ukázat jeho modernost a&nbsp;životnost i&nbsp;v&nbsp;lyrice. Takové pojetí bylo takřka pravým opakem pojetí A. Klášterského, usilujícího stůj co&nbsp;stůj jen o&nbsp;vystižení filologické podoby originálu.</span></p>
        <p class="chunk" data-nb-ref-number="5" data-nb-words="122" data-nb-chars="801"><span class="idea" data-nb-ref-number="5" id="idea5" data-nb-words="122" data-nb-chars="801">Nefilologičnosti vnitřního pojetí oněch prvních pokusů, později shrnutých ve&nbsp;výbor třiceti sonetů a&nbsp;vydaných knižně r.&nbsp;1945, odpovídalo také rozdílné formální pojetí; dvanácti až&nbsp;třináctislabičný verš tohoto znění byl však volen spíše z&nbsp;důvodů rytmických (protože dovoloval užívat mnohem rozmanitějšího jazykového materiálu než verš „kratší“) a&nbsp;tradičních (protože jej u&nbsp;nás tak geniálně zdomácnil K.&nbsp;H. Mácha) než proto, že&nbsp;snad byl o&nbsp;dvě slabiky delší než verš originálu a&nbsp;mohl tedy pojmout víc „obsahu“. Tato výhoda je&nbsp;totiž zdánlivá, protože celkový ráz zvoleného verše vede zase k&nbsp;užívání delších slov; jeho přednost je&nbsp;spíše v&nbsp;tom, že&nbsp;výběr slov v&nbsp;něm lépe odpovídá poměrům v&nbsp;běžných jazykových projevech a&nbsp;že dovoluje pomocí své pravidelné caesury lépe pracovat s&nbsp;dynamičností básnického slova.</span></p>
        <p class="chunk" data-nb-ref-number="6" data-nb-words="82" data-nb-chars="543"><span class="idea" data-nb-ref-number="6" id="idea6" data-nb-words="82" data-nb-chars="543">Je&nbsp;ovšem nepochybné, že&nbsp;se&nbsp;tím ráz Shakespearova původního verše do&nbsp;jisté míry pozměnil. Formální důvody proti takové změně nemají větší platnosti, protože jsou nejčastěji založeny na&nbsp;abstrakcích v&nbsp;tom smyslu, že&nbsp;se&nbsp;pokoušejí bez ohledu na&nbsp;jazykovou a&nbsp;básnickou tradici ztotožňovat jistý verš v&nbsp;poezii jednoho národa se&nbsp;stejně pojmenovaným (ale obvykle značně odlišným) veršem v&nbsp;poezii národa jiného, nehledě na&nbsp;to, že&nbsp;např. právě u&nbsp;Shake­speara je&nbsp;podstata jeho verše zrovna tak problematická jako podstata českého jambu, jímž bývá překládán.</span></p>
        <p class="chunk" data-nb-ref-number="7" data-nb-words="36" data-nb-chars="221"><span class="idea" data-nb-ref-number="7" id="idea7" data-nb-words="36" data-nb-chars="221">Větší platnost proti takovému rozšíření verše by&nbsp;už&nbsp;měly důvody umělecké, ty&nbsp;však lze ověřit jen na&nbsp;konkrétním materiálu, to&nbsp;jest na&nbsp;překladu samém a&nbsp;jeho porovnání s&nbsp;převody jinými, což ovšem může provést jedině kritika.</span></p>
        <p class="chunk" data-nb-ref-number="8" data-nb-words="92" data-nb-chars="573"><span class="idea" data-nb-ref-number="8" id="idea8" data-nb-words="92" data-nb-chars="573">Snaha o&nbsp;vystižení a&nbsp;zdůraznění onoho „moderního a&nbsp;živého“ prvku v&nbsp;Shakespearových sonetech byla však sama o&nbsp;sobě velmi mlhavá a&nbsp;mohla stačit jako vodítko skutečně jen při převodu jednotlivých sonetů a&nbsp;malého výboru. Jakmile došlo na&nbsp;překlad celku, ukázalo se, že&nbsp;takový přístup ke&nbsp;staré poezii je&nbsp;velmi povšechný a&nbsp;povrchní. Tato poezie je&nbsp;mnohem složitější, než můžeme postřehnout na&nbsp;první pohled, a&nbsp;vedle složek, jež vnímáme bezprostředně, je&nbsp;v&nbsp;ní i&nbsp;mnoho prvků, jež pochopíme a&nbsp;oceníme teprve po&nbsp;důkladnějším poznání jak básně samé, tak širšího kontextu, v&nbsp;němž vznikla.</span></p>
        <p class="chunk" data-nb-ref-number="9" data-nb-words="89" data-nb-chars="569"><span class="idea" data-nb-ref-number="9" id="idea9" data-nb-words="89" data-nb-chars="569">Nemyslím ani tak na&nbsp;jednotlivé dobové narážky, jejichž smysl nám mnohdy uniká (jako například v&nbsp;sonetu 107, spojovaném s&nbsp;jistými politickými událostmi za&nbsp;vlády královny Alžběty), nebo na&nbsp;jednotlivé větší nebo menší stopy tehdejšího životního názoru (jako například v&nbsp;sonetech 44 a&nbsp;45, založených na&nbsp;představě, že&nbsp;se&nbsp;člověk skládá ze&nbsp;čtyř živlů – země, vody, ohně a&nbsp;vzduchu) jako spíše na&nbsp;celkovou spojitost tehdejší poezie se&nbsp;soudobým způsobem myšlení, jehož formy se&nbsp;často značně lišily od&nbsp;našich a&nbsp;jsou zejména v&nbsp;básnickém přetvoření pro nás dosti těžko pochopitelné.</span></p>
        <p class="chunk" data-nb-ref-number="10" data-nb-words="93" data-nb-chars="596"><span class="idea" data-nb-ref-number="10" id="idea10" data-nb-words="93" data-nb-chars="596">V&nbsp;Shakespearově poezii konkrétně je&nbsp;to&nbsp;například přímo charakteristický postup spojovat (a vysvětlovat) věci i&nbsp;pojmy pomocí velmi podrobně a&nbsp;složitě rozvinutých analogií, pro naše cítění nejednou cizích (sonety 118, 143 aj.), paralel a&nbsp;antitezí (sonety 14, 21 aj.) atd., které se&nbsp;neprojevují pouze v&nbsp;detailech, v&nbsp;jednom nebo dvou verších, nýbrž prostupují celou báseň&nbsp;– a&nbsp;někdy dokonce i&nbsp;několik básní za&nbsp;sebou&nbsp;– a&nbsp;tvoří jejich pečlivě vybudovanou a&nbsp;promyšlenou páteř, která, ač&nbsp;někdy skoro rozumářská, je&nbsp;při tom všem kondenzačním jádrem jejich metaforičnosti&nbsp;– a&nbsp;nakonec i&nbsp;jejich básnické síly.</span></p>
        <p class="chunk" data-nb-ref-number="11" data-nb-words="162" data-nb-chars="1027"><span class="idea" data-nb-ref-number="11" id="idea11" data-nb-words="162" data-nb-chars="1027">Tvůrce Sonetů ve&nbsp;shodě s&nbsp;myšlením a&nbsp;poezií své doby nepracuje ovšem jen s&nbsp;běžnými analogiemi, případně protiklady, jež známe i&nbsp;z&nbsp;dnešní poezie a&nbsp;jež rozeznáme a&nbsp;oceníme na&nbsp;první pohled. U&nbsp;něho například netvoří antitezi jen přímé protivy jako den a&nbsp;noc, mládí a&nbsp;stáří (sonet 15), pro něho má&nbsp;– tak jako pro všechny staré básníky&nbsp;– významovou i&nbsp;estetickou hodnotu také mimo jiné protiklad abstrakta a&nbsp;konkréta, jednotného a&nbsp;množného čísla, jednotliviny a&nbsp;obecniny, atd., které my&nbsp;už&nbsp;necítíme. Podobně mají pro starou poe­zii neobyčejně velký význam kupříkladu sledy slov odvozených od&nbsp;stejného kořene (sonet 6), jež přestávají být pouhou hříčkou a&nbsp;stávají se&nbsp;něčím mnohem závažnějším, totiž složkou, která spoluurčuje smysl celé básně, a&nbsp;která proto nemůže být v&nbsp;překladu opominuta. Pro tento příznačný způsob básnického myšlení je&nbsp;ostatně nejzřetelnějším příkladem Shakespearova málem osudová hra s&nbsp;vlastním jménem Will a&nbsp;obecným pojmem will (touha, přání, vůle), ze&nbsp;sonetů&nbsp;135, 136 a&nbsp;143, v&nbsp;českém znění ovšem nenapodobitelná.</span></p>
        <p class="chunk" data-nb-ref-number="12" data-nb-words="68" data-nb-chars="439"><span class="idea" data-nb-ref-number="12" id="idea12" data-nb-words="68" data-nb-chars="439">Všechny tyto prvky, spjaté v&nbsp;nejrozmanitějších kombinacích, vytvářejí složitou, takřka polyfonickou skladbu shod, obdob, obměn, ozvěn a&nbsp;protiv, jejíž půvab, často velmi subtilní, nám dnes už&nbsp;z&nbsp;větší části uniká, protože pro něj nemáme školený cit. Je&nbsp;však natolik důležitou složkou Sonetů, že&nbsp;jej nebylo možno ponechat bez povšimnutí a&nbsp;bez pokusu podat jej prostředky našeho jazyka a&nbsp;naší básnické řeči, byť se&nbsp;tak dělo většinou v&nbsp;náznaku.</span></p>
        <p class="chunk" data-nb-ref-number="13" data-nb-words="79" data-nb-chars="513"><span class="idea" data-nb-ref-number="13" id="idea13" data-nb-words="79" data-nb-chars="513">A&nbsp;je tu&nbsp;ještě jedna důležitá&nbsp;– a&nbsp;pro překladatele více než důležitá stránka staré poezie, která nám při běžném čtení uniká, totiž její konvenčnost na&nbsp;jedné straně a&nbsp;původnost, novost na&nbsp;straně druhé. Nemáme bohužel dějiny poezie, které by&nbsp;si&nbsp;všímaly této otázky a&nbsp;srovnaly obrovský materiál z&nbsp;několika století, aby na&nbsp;příkladech ukázaly, jak probíhal ten neustávající rozvoj poezie, v&nbsp;němž je&nbsp;nezbytná konvence neustále překonávána novými básnickými objevy, jež se&nbsp;zanedlouho stávají samy součástí další konvence.</span></p>
        <p class="chunk" data-nb-ref-number="14" data-nb-words="41" data-nb-chars="288"><span class="idea" data-nb-ref-number="14" id="idea14" data-nb-words="41" data-nb-chars="288">Shakespeare čerpal z&nbsp;tohoto konvenčního pokladu, společného většině jeho současníků, nejen jednotlivosti (například líčení krásy milované osoby nebo přirovnání člověka k&nbsp;herci na&nbsp;jevišti, atd.), nýbrž velmi pravděpodobně také sám základ obou cyklů, sonetů o&nbsp;příteli a&nbsp;sonetů o&nbsp;černé paní.</span></p>
        <p class="chunk" data-nb-ref-number="15" data-nb-words="59" data-nb-chars="386"><span class="idea" data-nb-ref-number="15" id="idea15" data-nb-words="59" data-nb-chars="386">Ale to&nbsp;je&nbsp;jen osnova Sonetů, možno-li tak říci; uprostřed houště obrazů skutečně dobových a&nbsp;konvenčních se&nbsp;v&nbsp;nich totiž setkáváme s&nbsp;nečekaným množstvím metafor nesmírné životnosti, které ukazují, jak byl básník Sonetů úzce spjat se&nbsp;skutečností (viz např. jeho přirovnání z&nbsp;venkovského života, z&nbsp;přírody, z&nbsp;jednotlivých oborů lidské práce, viděných tak živě jako nikde v&nbsp;soudobé lyrice).</span></p>
        <p class="chunk" data-nb-ref-number="16" data-nb-words="58" data-nb-chars="358"><span class="idea" data-nb-ref-number="16" id="idea16" data-nb-words="58" data-nb-chars="358">A&nbsp;právě tak je&nbsp;to&nbsp;i&nbsp;s&nbsp;celkovým rázem jeho sonetů; ač&nbsp;původem snad konvenční, nakonec nabývají přesunutím přízvuku z&nbsp;elegantního dobového povrchu na&nbsp;smysl básně, podložený ryzím prožitkem, téměř vždy nebývalé hloubky a&nbsp;pravdivosti, i&nbsp;když jde o&nbsp;témata v&nbsp;soudobé poezii už&nbsp;tak otřelá, jako je&nbsp;obměna Horácovy ódy Exegi monumentum, kterou nacházíme v&nbsp;sonetu 55.</span></p>
        <p class="chunk" data-nb-ref-number="17" data-nb-words="42" data-nb-chars="320"><span class="idea" data-nb-ref-number="17" id="idea17" data-nb-words="42" data-nb-chars="320">To&nbsp;všechno je&nbsp;ostatně v&nbsp;naprosté shodě s&nbsp;ostatní Shake­spearovou tvorbou, v&nbsp;níž obdobně nabývají více méně konvenční náměty Shake­spearových předchůdců pod rukou tvůrce Hamleta tvaru vysoce básnického, v&nbsp;níž obdobně dostávají konvenční figury předshakespea­rovského divadla pod Shakespearovým perem rysy skutečných lidí.</span></p>
        <p class="chunk" data-nb-ref-number="18" data-nb-words="48" data-nb-chars="302"><span class="idea" data-nb-ref-number="18" id="idea18" data-nb-words="48" data-nb-chars="302">Rozpoznat všechny tyto složky, zvážit jejich důležitost jak pro původní dílo, tak pro dnešek, neopominout dobovou a&nbsp;konvenční stránku Sonetů a&nbsp;přitom dobře zdůraznit jejich básnickou původnost&nbsp;– a&nbsp;posléze najít pro to&nbsp;všechno ekvivalent v&nbsp;češtině a&nbsp;v&nbsp;dnešní básnické řeči, to&nbsp;byl úkol více než obtížný.</span></p>
        <p class="chunk" data-nb-ref-number="19" data-nb-words="80" data-nb-chars="477"><span class="idea" data-nb-ref-number="19" id="idea19" data-nb-words="80" data-nb-chars="477">S&nbsp;jakým zdarem byl splněn, to&nbsp;posoudí čtenáři sami. Ostatně jen jim a&nbsp;jejich zájmu o&nbsp;předchozí výbory těchto Sonetů vděčí překladatel za&nbsp;odvahu, s&nbsp;níž se&nbsp;pustil do&nbsp;překladu všech znělek. Patří jim za&nbsp;to&nbsp;dík, právě tak jako všem přátelům, kteří mu&nbsp;při práci pomohli svými připomínkami. Byli to&nbsp;zejména dr. Jaroslav Albrecht a&nbsp;dr.&nbsp;Jiří Levý, kteří přispěli radou a&nbsp;kritikou při překladu předchozích výborů, a&nbsp;dr.&nbsp;Břetislav Hodek, který má&nbsp;zásluhu na&nbsp;dnešní podobě celého souboru.</span></p>
        <p class="chunk" data-nb-ref-number="20" data-nb-words="107" data-nb-chars="810"><span class="idea" data-nb-ref-number="20" id="idea20" data-nb-words="107" data-nb-chars="810">Překladatelův dík náleží rovněž všem tlumočníkům Sonetů do&nbsp;češtiny a&nbsp;jiných jazyků, jejichž prací, pokud byly dostupné, použil, jmenovitě Alfredu Copinovi (Les Sonnets de&nbsp;Shakespeare, Paris&nbsp;1888), Stefanu Georgovi (Shakespeare, Sonette, Umdichtung, Berlin 1931), Antonínu Klášterskému (William Shakespeare, Sonety, Kladno 1923), Samuilu Maršakovi (Sonety Šekspira, Moskva&nbsp;1949) a&nbsp;Giraudu d’Uccle (William Shakespeare, Sonnets, Alger&nbsp;1942). Velikou pomoc pro překladatele znamenalo také kritické vydání Sonetů ve&nbsp;sbírce The Arden Shakespeare, jehož poznámky a&nbsp;emendace pomohly rozluštit nejedno obtížné místo. Pokud se&nbsp;překladatel na&nbsp;několika málo místech znatelně rozchází s&nbsp;originálem, otištěným zde podle znění původního Thorpova vydání z&nbsp;roku 1609, řídil se&nbsp;při tom připomínkami uvedeného vydání kritického.</span></p>
        <p class="chunk" data-nb-ref-number="21" data-nb-words="2" data-nb-chars="13"><span class="idea" data-nb-ref-number="21" id="idea21" data-nb-words="2" data-nb-chars="13">Jan Vladislav</span></p>
        <hr>
        <p class="chunk" data-nb-ref-number="22" data-nb-words="11" data-nb-chars="58"><span class="idea" data-nb-ref-number="22" id="idea22" data-nb-words="11" data-nb-chars="58"><a href="./resources/undefined">1</a> Stav vyšlých překladů do&nbsp;češtiny z&nbsp;roku 1955. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./sonety_160.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>