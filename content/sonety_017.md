---
title: ''
contentType: prose
---

13

> Ach, kdybyste byl svůj! Jenomže vy, můj milý,  
> jste vy jen po ten čas, dokud jste ještě tu:  
> myslete na konec, na tu vždy blízkou chvíli,  
> a dejte jinému svou drahou podobu.  
> Potom ta spanilost, teď daná v léno vám,  
> přejde i na další a vy tak jako kdysi  
> budete zase vy, třebas už pochován,  
> až bude zde váš syn dál nosit vaše rysy.  
> Kdo nechá takový krásný dům zřítit se,  
> může-li od něho péče jak pevná hráz  
> odvrátit drsné dny zimy a vichřice  
> a tím i vzteklou smrt a její věčný mráz?  
>          Jen ten, kdo mrhá vším! Míval jste otce přec:  
>          dovolte, ať váš syn smí říci stejnou věc!
