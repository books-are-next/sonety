---
title: ''
contentType: prose
---

63

> Pro tu zlou chvíli, až surová ruka Času  
> rozdrtí milého, jako teď drtí mne,  
> až roky vyschne krev, až jeho něžnou krásu  
> spleť vrásek přikryje a jitro jeho dne  
> začne se naklánět k propasti věčné noci,  
> až začnou mizeti a jednou zmizí již  
> poklady, které má jako král nyní v moci,  
> až z jeho jara už na něm nic nespatříš,  
> pro tu zlou chvíli já jsem obrněný zcela  
> a krutá dýka dnů a všeničící věk,  
> i kdyby vyrvaly milému život z těla,  
> jeho tvář nemohou vzít z lidských vzpomínek:  
>          v těch řádcích, jež jsem psal a jež tu budou žít,  
>          bude se milý vždy kvetoucí krásou skvít.
