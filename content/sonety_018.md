---
title: ''
contentType: prose
---

14

> Nemám své poznání z hvězd, které v nebi svítí,  
> a přesto dovedu věštit jak astrolog —  
> i když ne štěstí či neštěstí v lidském žití,  
> i když ne mor či hlad, dobrý či špatný rok.  
> Neumím předvídat spád příštích okamžiků  
> a předpovídat v nich hrom, vítr, déšť a sníh,  
> anebo zase číst úspěchy panovníků  
> z nesčetných znamení, jež najdu v nebesích.  
> Já mám své poznání jenom z tvých očí, pane,  
> to jsou mé stálice, ve kterých jasně čtu,  
> že krása s věrností zde zkvétat nepřestane,  
> jestli nám po sobě zanecháš náhradu.  
>          Jinak ti předvídám pro všechny příští časy:  
>          „Tvůj skon je smrt a zmar i věrnosti a krásy!“
