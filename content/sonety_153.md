---
title: ''
contentType: prose
---

149

> Proč říkáš, ukrutná, že tě já nemám rád,  
> když se vždy spolčuji s tebou sám proti sobě?  
> Nemyslím na tebe, ty mučitelko, snad,  
> když zapomínám i na sebe kvůli tobě?  
> Koho zvu přítelem z těch, jež ty nenávidíš?  
> Ke komu mám se z těch, které ty nechceš mít?  
> A když tě zarmoutím já, vždyť to sama vidíš,  
> což vždycky nespěchám sám sobě vyčinit?  
> Cožpak si přiznávám takové zásluhy,  
> jež by ti pyšně snad sloužiti odepřely,  
> když i to nejlepší, co mám, se sklání vždy  
> před tvými chybami, jak mi tvé oči velí?  
>          Ale jen nenáviď, teď už vím, na čem jsem:  
>          miluješ vidoucí, a já jsem zaslepen.
