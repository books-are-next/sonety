---
title: ''
contentType: prose
---

134

> Tak, teď jsem přiznal už, že je tvůj, moje milá,  
> a já sám v zástavě tvé vůle tady zbyl;  
> ale ať propadnu, jen kdybys navrátila  
> za to mé druhé já, abych se utěšil.  
> Ty ho však nevrátíš a on se nevyprostí,  
> je příliš šlechetný a ty zas hltavá;  
> on se však podepsal jen pro mne z laskavosti  
> na úpis, který ho nyní tak spoutává.  
> Vymáháš nároky, které ti krása dává,  
> ty krutá lichvářko, jež nemáš nikdy dost,  
> a stíháš přítele pro můj dluh cestou práva,  
> až mi ho nakonec vzala tvá chamtivost.  
>          Tak jsem ho ztratil, žel; jako já tvým se stal;  
>          zaplatil celý dluh — já však v něm vězím dál!
