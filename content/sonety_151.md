---
title: ''
contentType: prose
---

147

> Láska mne spaluje, horečka prahnoucí  
> stále víc po tom, co pomáhá tomu zlu  
> a co je živinou mé dlouhé nemoci,  
> ve které nacházím chorobnou potěchu.  
> Můj rozum, léčitel mé lásky, rozhněván,  
> že se jím neřídím, že nedbám jeho rad,  
> mne opustil a já zoufalý poznávám  
> pravdivost výstrahy: toužit je umírat.  
> Mně není pomoci, můj rozum je ten tam,  
> je jako šílený a nenachází klid;  
> jak blázen přemýšlím a také mluvívám,  
> na dosah pravdy jsem a nechci pochopit:  
>          neboť já přísahal, žes jasná jako ráno,  
>          a ty jsi černější než noc a peklo samo.
