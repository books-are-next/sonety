---
title: ''
contentType: prose
---

116

> Nemluvte o tom, že svazku dvou věrných duší  
> jsou v cestě překážky! Kdopak by láskou zval  
> cit, jenž se změní sám, sotvaže změnu tuší,  
> a jenž by za zradu sám ihned zrazoval!  
> Ach, to ne! Láska je maják, jenž hledí z dálky  
> vždy pevně bouřím vstříc jak neotřesná stráž;  
> láska, toť stálice pro všechny bludné bárky,  
> jejíž vliv nezměříš, ač její výšku znáš.  
> Láska, to není jen blázen dnů, i když krásu  
> růžových rtů a líc podetne kosa dnů;  
> láska, ta nemíjí jak míjivý běh Času,  
> ta všechno přetrvá a jde až do hrobu.  
>          A jestli je to blud, jejž bych sám dosvědčoval,  
>          pak nikdy nepsal jsem a nikdo nemiloval.
