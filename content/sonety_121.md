---
title: ''
contentType: prose
---

117

> Ach, jen mne obviňte, že jsem tak skrblil tím,  
> čím jsem měl splácet dluh za vaši velkou lásku;  
> že jsem už zapomněl na cit, jenž je mi vším  
> a jenž mne den co den poutá stem pevných svazků;  
> že jsem se stýkával s lidmi, v nichž není nic,  
> a dával světu v plen, co jste vy draze platil;  
> a že jsem napínal plachty všem větrům vstříc,  
> takže mne odnesly, až jsem vás s očí ztratil.  
> Pište mi k tíži mou svéhlavost a můj klam  
> a ke všem jistotám připište podezření;  
> dejte mne za terč svým hněvivým myšlenkám,  
> jenom mne nesrazte v procitlém záští k zemi.  
>          Já na svou obranu uvádím, že jsem v skrytu  
>          tím chtěl jen zkoušet ctnost a stálost vašich citů.
