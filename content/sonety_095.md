---
title: ''
contentType: prose
---

91

> Někdo se honosí svým jménem po předcích,  
> někdo svým bohatstvím či tím, co dokázal,  
> někdo zas obleky, i když v nich budí smích,  
> někdo má koně a někdo psy, a tak dál!  
> Jsou různé povahy a různé záliby  
> a každý nachází potěchu jen v té své;  
> mně se však žádná z těch libůstek nelíbí,  
> což nemám všecky ty radosti v jediné?  
> Tvá láska pro mne je víc nežli cokoli,  
> rod, jméno, bohatství, nákladně šitý šat,  
> statečnost, dovednost, koně, psi, sokoli:  
> když tě mám, mohu se chloubě všech lidí smát!  
>          Bída je jenom v tom, že mi to můžeš vzít  
>          a bídu bez konce na mne tím uvalit.
