---
title: ''
contentType: prose
---

2

> Až jednou oblehne čtyřicet zim tvé skráně  
> a tvoji hladkou tvář zbrázdí jak rádlo zemi,  
> až jednou v bědný cár se změní nečekaně  
> skvělý šat mládí, teď obdivovaný všemi,  
> a někdo zeptá se, co je z těch vzácných darů,  
> z těch vzácných pokladů tvých mladých šťastných dnů,  
> bylo by sžíravou hanbou a chválou zmaru  
> říci, že zapadly jako tvé oči v tmu.  
> Oč větší získala by si tvá krása vděk,  
> kdybys moh odvětit: „Mé dítě vyrovná  
> můj účet života a omluví můj věk,  
> vždyť jeho krása je zděděná krása má.“  
>          Tak bys byl mladý zas, ač stár a v konci sil,  
>          a zas bys viděl vřít chladnoucí krev svých žil.
