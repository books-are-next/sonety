---
title: ''
contentType: prose
---

89

> Tvrď, žes mne opustil pro některou z mých vad,  
> a já se podrobím a začnu sám se hanit;  
> rci, že jsem kulhavý, a začnu napadat  
> a nebudu se dál proti tvým výtkám bránit.  
> Ty ani zpola mne, nejdražší, nemůžeš  
> tak znectít v úsilí dát lepší vzhled své změně,  
> jako se znectím sám; a že už vím, co chceš,  
> udusím ten náš vztah, odejdu odcizeně,  
> vyhnu se navždycky tvým cestám a mé rty  
> už nikdy neřeknou tvé milované jméno,  
> aby snad při zmínce o našem přátelství  
> nebylo ještě mnou, hříšníkem, znesvěceno;  
>          budu se za tebe bít proti sobě vždy:  
>          jak mohu milovat, co nenávidíš ty?
