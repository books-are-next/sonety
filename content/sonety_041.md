---
title: ''
contentType: prose
---

37

> Tak jako sleduje otec, jenž zestaral,  
> mladistvé rozlety svých dětí potěšeně,  
> i já, zle ochromen tím, jak mne osud štval,  
> nacházím útěchu v tvé věrnosti a ceně.  
> Vždyť ať už krása či bohatství, rod a um,  
> nebo jen něco z nich, nebo vše, nebo více  
> má v tobě po právu královský stán a dům,  
> já věrně roubuji svou lásku ke tvé snítce.  
> Už nejsem chromý a chudý a přezírán,  
> protože tento sen mi tolik pravdy dává,  
> že ve tvé hojnosti už ničím nestrádám  
> a že mi náleží dílem i tvoje sláva.  
>          Co vidíš nejlepší, to ti chci z duše přát.  
>          A že to přání mám, jsem šťasten desetkrát.
