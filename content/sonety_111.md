---
title: ''
contentType: prose
---

107

> Ani mé obavy, ani ty předpovědi  
> širého světa, jenž o příštích věcech sní,  
> nemohou určit čas mé lásky, na niž hledí  
> jak na věc propadlou jistému zničení.  
> Už přešlo zatmění, jež stihlo zemskou lunu,  
> a chmurní věštci se smějí svým předzvěstím,  
> co bylo nejisté, ční jistě na svém trůnu,  
> mír kyne věčnými snítkami příštím dním.  
> V krůpějích balzámu, kterým je tato doba,  
> má láska rozkvétá a Smrt je bezmocná:  
> jen tupý, němý dav zasáhne její zloba,  
> zatím co mně můj verš na věky život dá.  
>          A ty v něm nalezneš pomník, jenž nepomine,  
>          zatím co erb i hrob vládců už s prachem splyne.
