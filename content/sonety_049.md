---
title: ''
contentType: prose
---

45

> Druhé dva, očistný oheň a lehký vzduch,  
> jsou stále u tebe, kdekoli zůstávám;  
> první je touha má a druhý je můj duch —  
> a oba kmitají vždy znovu sem a tam.  
> Když tyto rychlejší dva prvky odejdou  
> ode mne ve vroucím poselství lásky k tobě,  
> můj život, složený ze všech čtyř, bez těch dvou  
> propadá zármutku a leží jako v hrobě.  
> A jeho složení se může obnovit,  
> teprve až se ti poslové vrátí zase  
> a po svém návratu od tebe mají klid  
> a mluví o tobě, tvém zdraví a tvé kráse.  
>          Těším se z jejich zpráv, ale jen krátký čas —  
>          a pak je pošlu zpět a jsem tu smutný zas.
