---
title: ''
contentType: prose
---

130

> Oči mé paní jsou všechno jen slunce ne;  
> korál je sytější než červeň jejích úst;  
> je-li sníh bělostný, její hruď černá je;  
> může-li vlas být drát, dráty jí začly růst.  
> Nejednu damašskou růži jsem viděl již,  
> žádná však nekvete mé paní ve tvářích;  
> a kolik vůní mi působí blaho spíš  
> nežli pach, který vždy na mne z mé milé dých.  
> Rád slyším její řeč, i když sám dobře vím,  
> že jako hudba se sotva kdy rozezní.  
> Bohyni kráčet jsem neviděl, připouštím,  
> když však má paní jde, plouhá se po zemi.  
>          A přesto myslím si, že vyrovná se všem,  
>          které jsou slaveny lžemi a podvodem.
