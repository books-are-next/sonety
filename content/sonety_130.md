---
title: ''
contentType: prose
---

126

> Ó milý hochu, ty, který jsi zastavil  
> tu kosu Času a míjivý písek chvil,  
> který jsi vadnutím vzrostl a ukázal,  
> jak chřadnou přátelé, ač ty sám rosteš dál,  
> jestli tě Příroda, nejvyšší paní zkáz,  
> chce na tvé cestě vpřed zastavit v květu krás,  
> drží tě, aby tím mohla Čas potupit  
> a bídným hodinám tak lstivě život vzít.  
> A přece měj z ní strach, ty, v němž se vidí svět:  
> může svůj poklad jen zdržet, ne zadržet.  
>          Jednou, byť po čase, se začne účtovati  
>          a ona nakonec ten účet tebou splatí.
