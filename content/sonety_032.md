---
title: ''
contentType: prose
---

28

> Jak se mám navrátit k své dávné veselosti,  
> když jsem i o blaho spánku teď oloupen?  
> Když mne z té tíhy dne ani noc nevyprostí,  
> když můj den tíží noc a mou noc zase den?  
> Třebaže na sebe nevraží bez ustání,  
> tady si podaly ruce a mučí mne —  
> den tou svou námahou a noc zas nářkem na ni:  
> čím víc se namáhám, tím dál jsem od tebe.  
> Abych si získal den, říkám mu o tvé záři,  
> která mu dává jas, když nebem mraky jdou;  
> a stejně lichotím i noci s temnou tváří,  
> že zlatíš večery, kdy hvězdy nevzplanou.  
>          Leč den mne každý den dalšími strastmi mučí  
>          a noc mi každou noc dává žal ještě prudší.
