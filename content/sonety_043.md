---
title: ''
contentType: prose
---

39

> Jak mohu opěvat, můj drahý, se ctí tebe,  
> když ty sám nejsi nic nežli můj lepší díl?  
> Co mi to přinese, když budu slavit sebe?  
> A koho jiného bych v tobě oslavil?  
> Už proto musíme žít život odděleně  
> a naší lásce vzít příjmení nedílné,  
> abych ti mohl dát — tím, že se rozejdeme —  
> všecko to, co zde je po právu jenom tvé.  
> Ach, jaké soužení bys bylo, odloučení,  
> kdyby tvé hořké dny nám sladce nedopřály  
> trávit čas v myšlenkách a v láskyplném snění,  
> jež naše myšlenky a čas tak sladce šálí,  
>          a kdybys milého vždy nedělilo v dva:  
>          v toho, kdo prchá, a v toho, kdo setrvá!
