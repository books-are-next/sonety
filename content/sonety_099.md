---
title: ''
contentType: prose
---

95

> Jak umíš učinit milou a líbeznou  
> tu hanbu, jež jak červ na růži ze zahrady  
> zle třísní kvetoucí jméno, jímž tebe zvou!  
> A v jakou sladkou ctnost ukrýváš svoje zrady!  
> I ten, kdo hovoří o tom, jak trávíš dni,  
> a lehkovážně se dotkne tvé nestálosti,  
> i když tě pokárá, je to zas chválení;  
> sotva tě jmenuje, už tě všech výtek zprostí!  
> Ach, jaký palác se dostal těm neřestím,  
> které si našly dům v tobě, můj znejmilejší,  
> kde závoj krásy vždy přikryje každý stín  
> a kde je pro pohled všechno hned líbeznější.  
>          Važ si té výsady, ty moje drahé srdce:  
>          i nejostřejší nůž se ztupí v špatné ruce!
