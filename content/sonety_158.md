---
title: ''
contentType: prose
---

154

> Když jednou usnul sám bůh Lásky na chvíli,  
> po boku pochodeň, jež srdce zažíhala,  
> přiběhl po špičkách sbor nymf, jež slíbily  
> žít věčně v čistotě — a nejhezčí z nich vzala  
> do dívčích dlaní ty horoucí plameny,  
> jež celé armády srdcí už žárem zpily —  
> a tak byl velitel touhy, snem zmámený,  
> potichu odzbrojen panenskou rukou víly.  
> Potom tu pochodeň vhodila do studny,  
> jež od těch plamenů Lásky vře bez ustání  
> a jako léčivé zřídlo po naše dny  
> pomáhá v nemocech; ale já, rab své paní,  
>          u něho pochopil, že voda láskou vře,  
>          láska však od vody nikterak nechladne.
