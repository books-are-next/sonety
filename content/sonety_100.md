---
title: ''
contentType: prose
---

96

> Jeden má za chybu tvé mládí a tvůj vzlet,  
> druhý má za přednost tvůj věk s tvou dychtivostí;  
> ale ať tak či tak, má tě rád celý svět —  
> ty umíš proměnit i svoje chyby v ctnosti.  
> Tak jako zahoří i škvár jak vzácný skvost,  
> když jej má na prstě královna v trůnním hávu,  
> i tvoje omyly, jichž nejsi věru prost,  
> se mění v pravdu a přinášejí ti slávu.  
> Ach, kolik jehňat by krutý vlk zničil lstí,  
> kdyby se v beránka směl změnit potměšile,  
> a kolik ctitelů bys ty sved na scestí,  
> kdybys chtěl použít své moci v plné síle.  
>          To ale nedělej; vždyť já tě proto chci,  
>          že dokud jsi můj ty, je můj i kus tvé cti.
