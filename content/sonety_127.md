---
title: ''
contentType: prose
---

123

> Ne, Čase, nechlub se, že se já měním taky:  
> i když se zvedají tvé věže sebevýš,  
> ani to není nic nového pro mé zraky,  
> i to tu bývalo, i to je staré již!  
> Žijeme krátce, a proto se nám zdá divem  
> vše, co nám vydáváš za pomník z dávných čas,  
> a třebaže jsme už slyšeli o tom dříve,  
> říkáme, že by to nebylo, nebýt nás.  
> Pro mne však nejste, ty a tvoje letopisy;  
> nežasnu nad tím, co má nebo míval svět;  
> vždyť všechno, to, co je, i to, co bylo kdysi,  
> je zdání, kterým nás šálí tvůj věčný let.  
>          Jen to, co přísahám, je pravda v každé době:  
>          že věrný zůstanu vzdor hrobu i vzdor tobě!
