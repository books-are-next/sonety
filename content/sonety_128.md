---
title: ''
contentType: prose
---

124

> Kdyby byl dítětem pompy můj vřelý cit,  
> jak bastard Štěstěny by mohl osiřeti  
> a podle přízně či nepřízně Času být  
> plevelem v plevelu či květem mezi květy.  
> Ne, on byl zbudován daleko od náhod,  
> jeho se nedotknou úsměvy vnější slávy,  
> jej nikdy nesrazí nelibost do jha slot,  
> do kterých odsoudil dnešní čas naše mravy.  
> Nemá strach kacířsky ze žádných světských lstí,  
> jež těží z krátkých chvil, pokud nás oklamaly;  
> on se zde tyčí sám jak vrchol moudrosti,  
> nevzrůstá pod žárem, neklesá pod přívaly.  
>          A svědkem toho jsou všecky mé omyly,  
>          jež pro hřích žily a pro dobro dožily.
