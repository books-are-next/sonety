---
title: ''
contentType: prose
---

40

> Má lásko, vezmi si mé lásky všecky již  
> a řekni, oč máš víc, nežli jsi dosud měl?  
> O žádnou skutečnou lásku, vždyť, lásko, víš,  
> že jsem ti předtím už dal všechno, co jsi chtěl,  
> jestli snad kvůli mně mou lásku miluješ,  
> potom tě nebudu kárat, žes mi ji vzal;  
> buď ale pokárán, jestli jen z choutky chceš,  
> čím bys pak svévolně hned zase pohrdal.  
> Já ti však odpouštím, ty sladký zloději,  
> ač jsi mi uloupil poslední, co jsem měl,  
> třebaže bolí vždy — to láska dobře ví —  
> víc křivda od milých nežli zášť nepřátel.  
>          Ty krásný hříšníku, na němž i zlo se skví,  
>          třebas mne zab tím vším, jen budme přáteli!
