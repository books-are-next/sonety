---
title: ''
contentType: prose
---

12

> Když slyším v noci zvon zvolna čas odbíjet  
> a vidím jasný den, jak hasne v hrůzných tmách,  
> když hledím na jaře, jak vadne vonný květ,  
> když v temných vrkočích zřím stříbrošedý prach,  
> když vidím holý strom a pozoruji pád  
> listů, jež dávaly stín stádům na lukách,  
> když vidím zeleň let žloutnout a zvolna zrát  
> a potom ve snopech ležet jak na márách,  
> tu na tvou krásu vždy se sama sebe ptám,  
> vždyť musíš projít též spouští, jíž hrozí čas,  
> vždyť každý půvab se posléze zradí sám  
> a zmírá mezitím, co jiný vzkvétá zas.  
>          A nikdo nemůže srp Času odvrátit,  
>          jen v dětech můžeš mu navzdor — ač mrtev — žít.
