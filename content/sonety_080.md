---
title: ''
contentType: prose
---

76

> Proč jsou mé verše tak chudé na novou krásu,  
> pročpak jim chybí vzruch a stále nový dech?  
> Pročpak se nepídím — abych šel s duchem času —  
> po nových způsobech a zvláštních obratech?  
> Proč píšu o jednom jediném stále znova  
> a dávám myšlenkám týž dávno známý šat,  
> takže je patrné z každého mého slova,  
> od koho pochází a kdo je mohl psát?  
> Ó vězte, že já vždy jen o vás píšu, sladký,  
> a vy a láska jste můj námět dál a dál;  
> umím jen ze starých slov skládat nové řádky  
> a dávat poznovu, co jsem již dávno dal.  
>          Slova mé lásky jsou jak slunko na nebi,  
>          každý den staré a přece zas nové vždy.
