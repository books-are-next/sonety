---
title: ''
contentType: prose
---

103

> Ach, co to rodí jen má Musa za bědnost,  
> ač měla na čem se ukázat v plném jasu!  
> Vždyť její námět má víc ceny, všeho prost,  
> než když mé pochvaly ověsí jeho krásu!  
> Ó nevyčítejte, že neumím psát líp!  
> Přistupte k zrcadlu a uvidíte, sladký,  
> tvář, na niž nestačí mé pero a můj vtip  
> a jež vždy oslepí, vždy zahanbí mé řádky.  
> Což není vlastně hřích snažit se zlepšovat  
> a tím jen kazit věc dobrou už samu v sobě?  
> Vždyť moje veršíky chtějí jen jedno — psát  
> a zpívat o vašich přednostech v každé době!  
>          Však víc, a mnohem víc než můj verš, který čtete,  
>          vám poví zrcadlo, do něhož nahlédnete.
