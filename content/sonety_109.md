---
title: ''
contentType: prose
---

105

> Neříkejte, že má láska je modlářství,  
> netvrďte, že je mou modlou tvář miláčkova,  
> i když mé písně a pochvaly hovoří  
> vždy jenom k jednomu, o jednom vždy a znova.  
> Milý je laskavý dneska — a zítra zas —  
> v takové zázračné míře je ve všem stálý —  
> a proto i můj verš má stálost jak ta hráz,  
> netouží po změně a jenom jedno chválí.  
> „Laskavý, věrný, ctný“ je vše, co opěvám,  
> „laskavý, věrný, ctný“ zde obměňuji stále;  
> a celé umění jen do těch obměn dám —  
> tři věci v jediné, jaký to námět k chvále!  
>          Laskavost, věrnost, ctnost zde často samy žily,  
>          v jednom se dosud však nikdy tak nespojily.
