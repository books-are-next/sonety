---
title: ''
contentType: prose
---

49

> Pro ten zlý okamžik — a může se to stát —  
> až spatřím, že ti jsou mé chyby na obtíž,  
> až jednou láska tvá s mou začne účtovat  
> z důvodů, o kterých jako já dobře víš,  
> pro ten zlý okamžik, až půjdeš cize dál  
> a slunce — oči tvé — mne sotva budou znát,  
> až láska odvrhne, o co jsi dříve stál,  
> a najde příčinu pro odměřený chlad,  
> pro ten zlý okamžik já mám už jistou zbraň  
> v pokorném poznání, že nejsem víc než dým;  
> sám proti sobě já zvedám svou vlastní dlaň:  
> zákon je při tobě a já jej obráním:  
>          protože ty mi smíš kdykoli sbohem dát,  
>          já však už nemám práv tvou lásku vymáhat.
