---
title: ''
contentType: prose
---

148

> Co mi to za oči do hlavy vložila  
> Láska, že nevidí skutečnost, jaká je!  
> Anebo vidí-li, kam prchla soudnost má,  
> že vše, co zahlédnu, falešně zkresluje?  
> Je-li tak krásné to, co mámí oči mé,  
> proč říká celý svět, že tomu není tak?  
> A není-li, což už to nedokazuje,  
> že oči lásky jsou horší než lidský zrak?  
> Jak jinak také, ó, jak může věrný být  
> zrak dávno ztrhaný čekáním, slzami?  
> Žádný div, že jsem se mohl tak omýlit —  
> i slunce nevidí, dokud se mračna tmí.  
>          Ó Lásko proradná, slzou’s mne oslepila,  
>          můj dosud dobrý zrak, abys své chyby skryla!
