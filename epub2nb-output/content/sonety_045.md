---
title: ''
contentType: prose
---

41

> Ty milé poklesky, k nimž tě tvá volnost svádí,  
> když někdy na chvíli tvé srdce opustím,  
> sluší tvé kráse a sluší tvému mládí,  
> vždyť pokušení jde za tebou jako stín.  
> Jsi něžný — a tak jsi předmětem mnohých snění,  
> jsi krásný — a tak jsi obléhán ze všech sil;  
> když žena zatouží, kdo narozený z ženy  
> ji příkře opustí, aniž se podrobil?  
> Proč ses však nevyhnul, ó běda, mému domu  
> a nepokáral včas bloudící krásu svou,  
> která tě v mladistvém blouznění vede k tomu,  
> že rušíš dvojí slib věrnosti najednou:  
>          ten její, tím že ji tvá krása odvádí,  
>          a ten svůj, tím že mne tvá krása podvádí.
