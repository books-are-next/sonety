---
title: ''
contentType: prose
---

135

> Ať každá má, co chce, ty přece máš své přání  
> a k tomu přítele a navíc ještě mne.  
> Co se tě jenom já natrápím bez ustání  
> tím, že chci přidávat k tvým přáním ještě své.  
> Proč však ty, která máš vždy tolik, tolik přání,  
> nespojíš alespoň jedno z nich jednou s mým?  
> Jsou přání ostatních milejší k uvítání,  
> anebo se ti snad já s tím svým nelíbím?  
> Oceán, i když má dosti vod, vítá deště  
> a ukládá je dál na dno svých pokladnic.  
> Tak i ty, ač už máš přání dost, přidej ještě  
> to moje k ostatním, ať jich máš o to víc.  
>          Nezabij prosící přání svým krutým „ne“;  
>          měj všechna za jedno — a v tom vždy i to mé!
