---
title: ''
contentType: prose
---

46

> Mé srdce a můj zrak jsou ve smrtelném boji,  
> jak se teď o tvoji podobu rozdělit;  
> můj zrak chce srdci brát tu podobiznu tvoji —  
> a srdce očím zas chce právo na ni vzít.  
> Mé srdce žaluje, že tě má jenom v sobě,  
> v síni, kam nevnikl nikdo svým pohledem;  
> leč jeho protivník se vzpírá obžalobě  
> a tvrdí, že tvůj zjev spočívá pouze v něm.  
> Aby se rozhodla tato pře, ustavil se  
> soudní dvůr myšlenek, jež mají v srdci dům,  
> a jejich rozsudkem po právu stanovil se  
> podíl, jenž přísluší srdci a pohledům,  
>          a to tak, že můj zrak má na tvůj vnějšek práva  
>          a mému srdci se tvé srdce uvnitř dává.
