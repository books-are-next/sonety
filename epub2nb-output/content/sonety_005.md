---
title: ''
contentType: prose
---

1

> Chceme mít potomstvo od všeho, co je krásné,  
> aby květ krásy zde nikdy kvést nepřestal,  
> nýbrž až dozraje, až opadne a zhasne,  
> aby zas dědic nes památku jeho dál:  
> ty ale, zahleděn jen do obrazu svého,  
> živíš svůj jas a třpyt jen z vlastní podstaty  
> a způsobuješ hlad tam, kde je hojnost všeho —  
> sám sobě nepřítel a k vlastní slasti zlý!  
> I když jsi nejsladší ozdoba toho světa  
> a hlavní hlasatel radostných jarních dní,  
> chystáš sám v sobě hrob tomu, co v tobě vzkvétá,  
> a — něžný lakomec — plýtváš v svém skrblení.  
>          Smiluj se nad světem, zanech té lakoty,  
>          nechtějte poklad všech zhltnout jen hrob a ty!
