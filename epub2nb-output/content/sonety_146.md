---
title: ''
contentType: prose
---

142

> Můj hřích je láska a tvoje ctnost nenávist,  
> nenávist pro můj hřích, cit, který k tobě mám;  
> když ale porovnáš svůj stav s mým, jsem si jist,  
> že potom nebude důvodu k výčitkám.  
> A jestli přece, tož ze tvých rtů jistě ne,  
> vždyť potřísnily ten svůj šarlatový skvost,  
> vždyť lhaly lásky slib tolikrát jako mé  
> a v lůžkách jiných žen loupily dost a dost.  
> Kéž tě smím milovat, jako ty miluješ  
> jiné, k nimž vzhlížíš tak jako zas k tobě já;  
> do srdce vsaď si květ soucitu, abys též  
> ty došla soucitu za to, žes soucitná.  
>          Jinak, až budeš chtít, co mně odpíráš dosud,  
>          může tě jednou, věř, postihnout stejný osud!
