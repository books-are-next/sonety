---
title: ''
contentType: prose
---

113

> Co jsem vás opustil, mám oči v duši jen  
> a skutečný můj zrak, který mé kroky řídí,  
> už přestal pracovat a zpola oslepen  
> po pravdě nevidí, i když se zdá, že vidí;  
> nedává myšlenkám jediný jeden vjem  
> ptáčete, květiny či tváře, které vídá,  
> a duše netuší, co se to míhá v něm,  
> a on sám ani to, co spatří, neuhlídá;  
> ať vidí nejhrubší či nejjemnější tvář,  
> nejhorší stvůru či nejsladší něhu čísi,  
> horstvo či oceán, noční tmu, denní zář,  
> havrana, hrdličku, všem dává vaše rysy:  
>          neschopna jiného a plna krásy vaší  
>          má věrná duše tak nevěru v oči vnáší.
