---
title: ''
contentType: prose
---

151

> Znát, co je svědomí, na to je láska mladá,  
> třebaže svědomí se rodí právě z ní!  
> A proto nežaluj na mne, vždyť moje zrada,  
> má sladká zrádkyně, i tebe obviní:  
> jako ty klameš mne, já tady klamu zase  
> ve prospěch hrubého těla svou lepší část;  
> má duše namlouvá tělu, že v krátkém čase  
> už v lásce zvítězí — a to se začne mást,  
> nedbá rad, povstává a letí při tvém jméně  
> k tobě, své trofeji. A pak se pýchou dme  
> a je tvým ubohým otrokem spokojeně  
> a hájí tvoji věc, až klesne u tebe!  
>          A přec mám svědomí, i když svou lásku vkládám  
>          do lásky, pro kterou se pozvedám i padám!
