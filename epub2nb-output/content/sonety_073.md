---
title: ''
contentType: prose
---

69

> Na tom, co z tebe zde vidí svět, není vady,  
> kterou by mohlo chtít snad srdce zlepšovat;  
> to přece říkají všechny rty z duše rády,  
> to ani nepřítel nemůže neuznat.  
> Tak se tvůj vnějšek skví korunou vnější chvály;  
> jenomže tytéž rty, jež tě tak vynesly,  
> pojednou do svých chval nový tón přimíchaly,  
> protože pronikly hloub, než kdy oči šly.  
> Nahlíží do krásy tam uvnitř ve tvém středu  
> a podle činů tvých soudí i o duši;  
> a jejich myšlenky — na rozdíl od pohledů —  
> dávají skoupě tvé růži puch lopuší.  
>          Proč však je v neshodě tvůj dech s tvým pohledem?  
>          Nejspíš to bude tím, že se teď dáváš všem.
