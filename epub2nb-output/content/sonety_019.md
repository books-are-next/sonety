---
title: ''
contentType: prose
---

15

> Když povážím, že vše, co zrodí tato zem,  
> vždy jenom okamžik v plnosti může kvést,  
> že vše, co zřím, je jen nesmírným jevištěm,  
> na kterém hovoří tajemné síly hvězd,  
> když pomyslím, že vše, člověk tak jako květ,  
> roste a umírá pod stejnou oblohou,  
> za mlada plné sil, kloní se tíhou let  
> a potom odchází v nepaměť bezednou,  
> při této myšlence, že míjí každý tvar,  
> vás vidím před sebou v největším rozkvětu —  
> neboť i v něm se již umlouvá Čas a Zmar,  
> jak změnit mládí, den, v stáří a temnotu:  
>          já ale bojuji s tím Časem — z lásky k vám;  
>          vše, co vám uloupí, já pro vás uchovám.
