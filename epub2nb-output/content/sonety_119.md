---
title: ''
contentType: prose
---

115

> Teď už vím, že je lež to, co jsem kdysi psal,  
> že bych vás nemohl ještě víc milovat:  
> tenkrát však, tenkráte můj rozum nechápal,  
> proč by měl ještě výš plamen mé lásky vzplát.  
> Vždyť když jsem uvážil, co všecko ničí Čas,  
> co ruší příslibů, co mění zákonů,  
> co zkazí nejlepších úmyslů a co krás,  
> co svede největších duchů v kal všedních dnů,  
> ach, když jsem poznal strach z Času a jeho škod,  
> jak jsem měl neříci: „Teď vás mám nejvíc rád,“  
> ve chvilce jistoty uprostřed nejistot,  
> kdy jsem se nemusil na chvíli o vás bát?  
>          Ale teď lituji, že jsem to říkával:  
>          láska je dítě, jež musí růst stále dál.
