---
title: ''
contentType: prose
---

22

> Zrcadlem nedám se přesvědčit o svém stáří,  
> dokavad ještě ty a mládí jedno jste;  
> ale až uvidím spár času na tvé tváři,  
> pak poznám, že mé dny smrt brzy skoncuje.  
> Vždyť všechna spanilost, halící tebe jemně,  
> je jenom krásný šat, pod nímž mé srdce zní,  
> jež v tobě spočívá — tak jako tvé zas ve mně:  
> jak mohu tedy já být starší nežli ty?  
> Proto dbej na sebe, snažně tě, milý, prosím,  
> tak jako o sebe já kvůli tobě dbám,  
> abych tvé srdce, jež zde ve svých prsou nosím  
> jak chůva robátko, vyrval všem nehodám.  
>          Nemysli, že ti je dám, až bys moje ztratil:  
>          dals mi je, ale ne, abych ti je zas vrátil.
