---
title: ''
contentType: prose
---

127

> Dříve svět v černé nic krásného neviděl,  
> a pokud viděl snad, neříkal tomu krása;  
> teď jméno krásy však zdědila černá, žel,  
> a pravou krásu zas cejch pancharta dnes drásá!  
> Od těch dob, co má moc kdokoli tvárnit svět  
> a krášlit ošklivost falešnou tváří klamu,  
> líbezná krása je v klatbě a plna běd  
> žije zde bez jména a bez vlastního chrámu.  
> A proto nosí má paní ten černý vlas,  
> ty oči jako noc, jež truchlí nade všemi,  
> kteří jsou bez krásy, ač mají dost všech krás,  
> a lživým pozlátkem jen ostouzejí zemi.  
>          Ale to truchlení jim dává tolik jasu,  
>          že každý uznává za vzor jen jejich krásu!
