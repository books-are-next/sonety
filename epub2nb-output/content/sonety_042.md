---
title: ''
contentType: prose
---

38

> Jak si má vymýšlet má Musa, o čem psát,  
> dokud zde dýcháš ty a plníš moje slova  
> svým sladkým obsahem, který je škoda dát  
> každému všednímu papíru opakovat?  
> Sám sobě poděkuj, jestliže budeš zřít  
> v mých verších cokoliv hodné tvé pozornosti:  
> kdo je tak němý, že nesvede hovořit  
> o tobě, když ho ty osvítíš výmluvností?  
> Desátou Musou buď, desetkrát cennější  
> nežli těch devět, jež vzývají veršovníci;  
> a kdo se obrací na tebe ve verši,  
> tomu dej na věky psát verše věčné znící.  
>          Je-li můj skromný zpěv vhod dnešní přísné době,  
>          námaha patří mně, ale ta sláva tobě.
