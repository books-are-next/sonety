---
title: ''
contentType: prose
---

10

> Přiznej k své hanbě, že nemáš cit pro nikoho,  
> ty k sobě samému stále tak bezcitný.  
> Popři, že tebe jich miluje tady mnoho,  
> ale ty nikoho — to teď už každý ví.  
> Neboť tvé vražedné záští tě žene k tomu,  
> že strojíš bez hrůzy úklady proti sobě,  
> že toužíš rozbořit zdi překrásného domu,  
> který bys měl si přát obnovit v krátké době.  
> Ach, změň své názory, ať změním já svou víru!  
> Má záští bydlet líp než láskyplný cit?  
> Buď jak tvá přítomnost, laskavý, plný míru,  
> a snaž se alespoň sám k sobě obměkčit.  
>          Vytvoř už kvůli mně, milý, své druhé já,  
>          ať krása ve tvých a v tobě smrt přetrvá.
