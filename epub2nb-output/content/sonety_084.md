---
title: ''
contentType: prose
---

80

> Ach, ztrácím odvahu, když píšu o vás, milý,  
> a přitom vím, že vás lepší duch opěvá  
> a vkládá do svých chval veškeré svoje síly,  
> aby mne umlčel, když vás chci chválit já!  
> Než vaše zásluhy, širé jak mořské pláně,  
> ty nesou vznešené i prosté plachty v dál,  
> a proto se můj člun též odvažuje na ně,  
> ač vím, že jeho bych já nikdy nedohnal.  
> Mne by bez vašeho přispění spolkla voda,  
> on pluje po vašich hlubinách směle sám;  
> kdybych já ztroskotal, nestala by se škoda,  
> zatím co jeho loď skví se jak drahokam:  
>          nejhorší je, když on dopluje a já zhynu,  
>          že na mé zkáze má jen moje láska vinu!
