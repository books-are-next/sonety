---
title: ''
contentType: prose
---

6

> Nedovol zpustošit drsnému spáru zimy  
> v tobě tvé léto dřív, než vydáš svoji tresť;  
> naplň už některou fiolu nejsladšími  
> skvosty své krásy, než přestane sama kvést.  
> Vždyť půjčku, na kterou dát dobrovolnou splátku,  
> působí potěchu, tu nelze lichvou zvát;  
> vytvoř své druhé já sám sobě pro památku —  
> ač deset by jich svět měl desetkrát tak rád.  
> A ty sám byl bys též desetkrát šťastnější,  
> kdyby tě deset tvých desetkrát zobrazilo;  
> co by pak zmohla smrt, až půjdeš jednou s ní,  
> kdyby tu po tobě tvé já dál v dětech žilo?  
>          Nebuď tak svéhlavý, máš příliš krásy v sobě,  
>          aby tvým dědicem byli jen červi v hrobě.
