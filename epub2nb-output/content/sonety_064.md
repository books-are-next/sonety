---
title: ''
contentType: prose
---

60

> Jak vlna za vlnou, jež k břehům v dálce plyne,  
> jdou naše minuty vstříc konci — děsný let!  
> Za ty, jež minuly, se hrnou stále jiné  
> a všechny řítí se ve věčném spěchu vpřed:  
> jednou se narodíš a spatříš světlo světa,  
> lopotně dozráváš — a ani’s nedozrál  
> a už ti hrozí pád, tvou slávu zlomí léta  
> a Čas ti uloupí vše, co ti kdysi dal.  
> Čas protkne jako meč kvetoucí snítku mládí  
> a hlodá na všem, co urodí zemský sad,  
> i kráse vyhloubí do čela vrásky kradí  
> a jeho kose nic nemůže odolat.  
>          Jen můj verš odolá — a navzdor zpívá dál  
>          pro věky budoucí na tebe chválu chval.
