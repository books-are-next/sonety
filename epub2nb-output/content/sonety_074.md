---
title: ''
contentType: prose
---

70

> Že se ti vyčítá, to tvoje vada není,  
> protože krása je vždy terčem pomluvy;  
> něhu vždy provází ozdoba podezření,  
> vrána vždy krouží tam, kde se vzduch nejvíc skví.  
> Pomluvy, pokud jsi dobrý, jen dotvrzují,  
> oč víc máš ceny, ty, jemuž se dvoří svět;  
> vždyť červ má nejsladší poupata nejraději —  
> a ty jsi nejčistší neposkvrněný květ.  
> Prošel jsi úklady, jež v sobě mládí mělo —  
> buď se tě nedotkly, nebo’s je překonal;  
> všecko to chválení však dosud neumělo  
> dát pouta závisti, jež chodí volně dál:  
>          neležet na tobě to podezření zla,  
>          byla by království všech srdcí jenom tvá.
