---
title: ''
contentType: prose
---

36

> Je to tak, věř, my dva musíme být zas dva,  
> ač naše nedílná láska je pouze jedna;  
> a tak tu poskvrnu, jež na mně ulpěla,  
> ponese bez tebe už jen má hlava bědná.  
> Naše dvě lásky jsou jen jeden a týž cit,  
> i když nás v životě dělí tak mnoho strastí,  
> jež sice nemohou moc lásky oslabit,  
> ale přec kradou jí nejlepší chvíle slasti.  
> Proto se nebudu už nikdy k tobě znát,  
> aby můj žalný hřích nesnížil tvoji cenu;  
> a ty též nesmíš mne veřejně poctívat,  
> kdybys tu poctu měl ubírat svému jménu.  
>          To ale nedělej; vždyť já tě proto chci,  
>          že dokud jsi můj ty, je můj i kus tvé cti.
