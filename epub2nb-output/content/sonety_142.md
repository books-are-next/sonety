---
title: ''
contentType: prose
---

138

> Když milá přísahá, že jenom pravdu říká,  
> věřím jí, i když vím, že to je pouhá lež,  
> jen proto, aby mne měla dál za mladíka,  
> jenž dosud nepoznal, co je svět za faleš.  
> V marnivé představě, že myslí, že jsem mladý,  
> ač ví, že lepší část mých dnů už minula,  
> přijímám přihlouple všechny lži, všechny zrady,  
> a tak tu po pravdě šlapeme oba dva.  
> Ale proč nepoví, proč nepřizná svou lživost  
> a proč já neřeknu, že nejsem mladíček?  
> Ach, láska nejraděj se halí v důvěřivost,  
> a kdo má v stáří rád, neříká rád svůj věk.  
>          A tak si lžeme dál, ona mně a já jí,  
>          a našim slabostem to lhaní lichotí.
