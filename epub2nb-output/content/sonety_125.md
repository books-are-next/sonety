---
title: ''
contentType: prose
---

121

> Je lepší špatný být nežli se špatným zdát,  
> má-li být nevinný obžalováván z viny  
> a ztrácet radost z cti, kterou mu může dát  
> ne to, co cítí sám, ale co soudí jiný.  
> Proč má mi druhý v svých necudných pohledech  
> naznačovat, že ví o mojí vášnivosti,  
> a nad mou křehkostí bdít ještě křehčí špeh,  
> který má za špatnost i to, co já zvu ctností?  
> Ne, ne, já jsem, co jsem, a ti, kdo viní mne  
> ze všech těch přestupků, jmenují jen své viny;  
> já se smím napřímit, zatím co oni ne,  
> jejich duch nemůže odsuzovat mé činy!  
>          Leda by tvrdili o světě veškerém,  
>          že každý v něm je zlý a triumfuje zlem.
