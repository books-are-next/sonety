---
title: ''
contentType: prose
---

88

> Až jednou začneš mé zásluhy zlehčovat  
> a shlížet na mne jen očima pohrdání,  
> já budu při tobě sám proti sobě stát  
> a hájit tvoji ctnost, ač klameš bez ustání.  
> A že své slabosti sám ze všech nejlíp znám,  
> já na tvou obranu pak podám věrnou zprávu  
> o všech těch nízkostech, jež v sobě ukrývám —  
> a tak, až ztratíš mne, získáš si jenom slávu.  
> Já však tím získám též: vždyť přece mířím vším,  
> každou svou milostnou myšlenkou jenom k tobě,  
> a jestliže z těch křivd, jež si sám způsobím,  
> můžeš mít užitek, mám ho já dvojnásobně.  
>          Já tě tak miluji, tak jsem ti odevzdán,  
>          že pro tvé dobro chci nést všecko zlo jen sám.
