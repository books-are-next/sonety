---
title: ''
contentType: prose
---

59

> Není-li vskutku nic nového na zemi,  
> bylo-li vskutku to, co je, už dříve všecko,  
> jaký klam, vymýšlet cokoli s bolestmi  
> a rodit po druhé už porozené děcko.  
> Ach, kéž bych se jen směl jedenkrát zahledět  
> do dějin o pět set slunečních cyklů zpátky  
> a spatřit vaši tvář v knize z těch dávných let,  
> kdy člověk myšlenku poprvé vtělil v řádky!  
> Potom bych uviděl, co tehdy dokázal  
> říci ten starý svět o vaší kráse, milý —  
> zda jsme se zlepšili, nebo zda on byl dál,  
> anebo jestli v tom věky nic nezměnily.  
>          Ach, já mám jistotu, že pěvci dávných časů  
>          slavili s úžasem daleko menší krásu.
