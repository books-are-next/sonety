---
title: ''
contentType: prose
---

18

> Mám tebe k jasnému dni léta přirovnat?  
> Není tak líbezný ani tak srdci milý:  
> vždyť v máji vichr se opírá do poupat  
> a léto, léto též trvá jen krátkou chvíli;  
> někdy to nebeské oko až příliš plá  
> a jindy jeho tvář nevyjde zase z tmy,  
> a každá krása zde od krásy odpadá,  
> jak velí náhoda nebo běh přírody.  
> Tvé věčné léto však se nikdy nezmění,  
> ty nikdy neztratíš nynější jas své krásy,  
> tebou se nebude smrt chlubit, že jdeš s ní:  
> v mých věčných verších tu přetrváš všechny časy;  
>          vždyť dokud bude zde žít a číst kdokoliv,  
>          dotud zde budeš ty v mých slovech také živ.
