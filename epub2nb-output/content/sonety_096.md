---
title: ''
contentType: prose
---

92

> I kdybys chtěl mne ty potají opustit,  
> já tě mám do konce života jistého;  
> a život nebude trvat dýl než tvůj cit,  
> protože nemohu žít a být bez něho.  
> Proč bych se tedy bál nějakých velkých běd,  
> když už ta nejmenší skoncuje moje dny;  
> mně byl dán lepší los, to vidím teprv teď,  
> nežli být odkázán jen na tvé rozmary.  
> Můj život stojí a padá s tvým přátelstvím,  
> proto mne nemůže tvá nestálost už rvát.  
> Ach, jakou výsadu já šťastný našel tím:  
> pro tebe v lásce žít, pro tebe umírat.  
>          Ale co krásného na světě nemá stín?  
>          co když mne podvádíš a já to netuším?
