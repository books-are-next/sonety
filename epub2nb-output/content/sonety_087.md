---
title: ''
contentType: prose
---

83

> Nikdy jsem neviděl, že vy se líčíte,  
> a tak jsem vaši tvář nelíčil ani já;  
> myslil jsem, věřil jsem, že vy se tyčíte  
> nad plané pochvaly, ty dluhy básníka.  
> Proto jsem klidně spal a o vás nemluvil,  
> abyste ukázal vy sám svou bytostí,  
> co perům dnešních dob vždy ještě chybí sil,  
> když mají hovořit se ctí o vaší cti.  
> Vy ale máte mi za zlé to mlčení,  
> ač je to spíš má ctnost, že stojím beze slov;  
> když mlčím, uškodím kráse míň nežli ti,  
> kteří jí chtějí dát život — a dají rov.  
>          Vy máte v jediném oku víc života  
>          než vaši básníci v svých chválách oba dva!
