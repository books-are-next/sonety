---
title: ''
contentType: prose
---

5

> Ty chvíle pokojné, jež jako jemný vzor  
> utkaly drahý zjev, vábící každý zrak,  
> dají i jemu znát jednou svůj mocný vzdor,  
> až změní krásu krás v žalostný cár a vrak.  
> Neboť čas nemešká a žene léto dál  
> vstříc hnusné zimě, v níž zahyne naposled;  
> mráz sevře proudy míz stromu, jenž opadal,  
> na krásu padne sníh a zpustne celý svět.  
> A kdyby nebylo tresti těch sladkých dob  
> v krůpěji, vězněné ve stěnách flakonu,  
> zašel by s krásou též její dech beze stop —  
> a s tím i vzpomínka na něhu letních dnů.  
>          Ale květ nezmírá, i když se blíží mráz:  
>          proměněn ztratí tvar a žije v tresti zas.
