---
title: ''
contentType: prose
---

150

> Ó pověz, odkud máš tu svoji strašnou sílu,  
> že jsi mne vadami tak spoutat dovedla,  
> že nutím lhát svůj zrak, dosud vždy bez omylu,  
> a přísahám, že dni by dala krásu tma.  
> Ó pověz, čím to je, že ti zlo tolik sluší  
> a že já u tebe i pro nejhorší hřích  
> najdu vždy omluvu a vysvětlení v duši  
> a vážím si ho víc než ctnosti u jiných.  
> Mluv, kdo tě naučil zvětšovat právě nyní  
> mou lásku, když mám jen pro záští příčiny?  
> Třebaže miluji, co oškliví si jiní,  
> ty si mne nesmíš teď ošklivit s jinými.  
>          Jestli’s ty, nehodná, mou lásku vyvolala,  
>          tím spíš jsem hoden já, abys mne milovala.
