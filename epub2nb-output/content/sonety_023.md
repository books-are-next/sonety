---
title: ''
contentType: prose
---

19

> Zurážej spáry lvu, Čase vše ničící,  
> nech zemi pohltit, co jsi jí zrodit dal,  
> ulámej tesáky divoké tygřici,  
> věčného fénixe ve vlastní krvi spal,  
> naplňuj radostmi i bolestmi svůj let,  
> dělej si se světem, co se ti bude chtít,  
> vždyť i tak uvadne v něm každý sladký květ,  
> jen jednu strašnou věc mi nesmíš učinit:  
> nerozryj dlátem dnů krásnou tvář lásky mé,  
> nenech své prastaré pero už po ní psát,  
> dovol, ať zůstane takový, jaký je,  
> jako vzor krásy všem budoucím za příklad.  
>          Anebo znič i to, Čase: v těch verších tady  
>          bude můj milý žít vzdor tobě věčně mladý.
