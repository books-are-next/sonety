---
title: ''
contentType: prose
---

67

> Ach, proč má uprostřed nákazy tady žít  
> a zdobit bezbožnost svou vzácnou přítomností?  
> Pročpak má z něho hřích vždy tolik výhod mít  
> a přikrašlovat se dál jeho společností?  
> Proč mají obrazy jeho vzhled falšovat  
> a loupit mrtvý zjev na jeho živé tváři?  
> Proč se má ubohá krása vždy znovu ptát  
> po růži ze stínu, když v něm ta pravá září?  
> Proč má žít teď, když je Příroda žebrákem  
> a nemá ani krev, která se v žilách rdívá?  
> Vždyť už jí nezbývá nic než to, co je v něm:  
> ač pyšná na mnohé, teď je jen z něho živa.  
>          Jeho si schovává jako vzor pokladů,  
>          jež měla za dávných a mnohem lepších dnů.
