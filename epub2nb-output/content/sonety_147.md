---
title: ''
contentType: prose
---

143

> Tak jako utíká pečlivá hospodyně,  
> když honí doma své rozprchlé pernatce,  
> a přitom posadí dítě, jež měla v klíně,  
> aby dřív chytila kus, který zrovna chce,  
> zatím co robátko se po ní s pláčem vzpíná  
> a běží za matkou, která v ten okamžik  
> vidí jen to, co jí uniká před očima,  
> a nedbá na jeho nespokojený křik —  
> tak i ty utíkáš za něčím, co ti mizí,  
> a já, tvé děťátko, zůstávám vzadu stát;  
> ale přijď, vrať se zas, až chytíš svoji vizi,  
> a jako matka mne zulíbej nastokrát —  
>          a budu modlit se, ať už máš, co chceš mít,  
>          jenom když přijdeš pak můj nářek zkonejšit.
