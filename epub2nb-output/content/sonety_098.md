---
title: ''
contentType: prose
---

94

> Kdo má moc ublížit a přece se jí vzdává,  
> kdo nikdy nedělá, co stále hrozí v něm,  
> kdo zmítá jinými a sám vždy odolává  
> jak skála, nehybný, chladný, všem svůdnostem,  
> jen ten má právo být dědicem všech krás nebe  
> a hospodařit zde s poklady přírody,  
> jen ten je pánem a vlastníkem sama sebe —  
> ostatní nejsou než správci své podoby!  
> Každičká květinka léta je létu milá,  
> i když jen pro sebe žije a umírá;  
> jakmile však ten květ nákaza zachvátila,  
> i sprosté lopuší víc ceny pro ně má:  
>          čin může nejsladší věc zvrátit v nejhrubší;  
>          hnijící lilie čpí hůř než lopuší.
