---
title: ''
contentType: prose
---

62

> Hřích sebelásky se zmocnil mých pohledů,  
> mé celé duše a každé mé částečky;  
> a léku na ten hřích, léku už nenajdu,  
> tak mi ta posedlost hluboko v srdci tkví.  
> Má tvář mi připadá nejhezčí na zemi,  
> a můj vzrůst nejlepší, a má ctnost nejvyšší,  
> a mám-li ocenit sám sebe, zdá se mi,  
> že moje hodnota vše stokrát převýší!  
> Když ale v zrcadle vidím svou tvář, ten vrak,  
> věkem už zežloutlou, zrytou a ztrhanou,  
> čtu tu svou marnivou lásku zas naopak;  
> tak sebe milovat bylo by pohanou!  
>          To tebe, ty mé já, jsem slavil pod svou tváří  
>          a tvými půvaby nalíčil svoje stáří!
